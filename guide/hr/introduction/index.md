---
redirect_from: /hr/predgovor/index.html
section: guide
lang: hr
title: Predgovor
---

Pristup informacijama temeljno je demokratsko načelo i pravo svih građana u suvremenim demokracijama, koje omogućuje razvoj transparentne i otvorene javne vlasti, jača odgovornost javnog sektora, potiče korisnički orijentirano djelovanje javne uprave, suzbija korupciju i povećava legitimitet institucija i povjerenje građana u vlast.

Kako bismo zajedno ostvarili navedene ciljeve, izradili smo e-knjižicu 'Ostvari svoje pravo na informaciju: Vodič za korisnike Zakona o pravu na pristup informacijama' kako bismo Vam na jednostavan, pristupačan i temeljit način prikazali osnovne modalitete ostvarivanja Vašeg Ustavom zajamčenog prava.

U tom smislu ovaj Vodič neizostavan je dio efikasne implementacije Zakona o pravu na pristup informacijama (NN 25/13, 85/15) koji detaljno razrađuje načine ostvarivanja prava građana na informaciju javnog karaktera i obveze tijela u svrhu ostvarivanja transparentnog i otvorenog rada. Međutim, kao i svaki zakon, on je korisnicima često kompliciran i nejasan. Stoga, svjesni brojnih problema s kojima se korisnici prava na pristup informacijama susreću svakodnevno u pokušajima da ostvare pristup informaciji, dobiju informacije za ponovnu uporabu ili sudjeluju u savjetovanjima s javnošću, ovim tekstom želimo pozitivno utjecati na širenje znanja i svijesti o pravu na pristup informacijama i pomoći korisnicima s ciljem što efikasnijeg i učinkovitijeg ostvarivanja prava na pristup informacijama. Konačno, efikasno korištenje prava na pristup informacijama pretpostavlja spremnost i obvezu tijela javne vlasti da informaciju pruži, ali i sposobnost korisnika da tu informaciju na pravilan način zatraži teadekvatno zaštiti svoje pravo, djelujući tako preventivno na buduće slučajeve mogućeg kršenja prava građana od strane tijela javne vlasti.

Ovaj Vodič nastao je u okviru projekta 'Izrada e-priručnika o pravu na pristup informacijama za službenike za informiranje, građane, medije i civilno društvo', uz potporu Britanskog veleposlanstva u Zagrebu, na čemu smo osobito zahvalni. Vodič je ujedno sastavni dio napora koji se u okviru Akcijskog plana za provedbu inicijative Partnerstvo za otvorenu vlast 2014-2016 i Akcijskog plana 2015-2016 uz Strategiju suzbijanja korupcije 2015-2020 ulažu u napredovanje postupanja tijela javne vlasti u Republici Hrvatskoj u smislu otvorenosti i transparentnosti, ali i edukacije korisnika – građana, udruga, medija i akademske zajednice o učinkovitom korištenju prava na pristup informacijama. 

Nadamo se da će Vam ovaj Vodič pomoći da ostvarite svoje pravo na informaciju.

Povjerenica za informiranje, 
Anamarija Musa

## Ciljana publika

Ovaj priručnik ima široku publiku:

-   namijenjen je onima koji nikada nisu čuli za otvorene podatke i onima koji se smatraja ekspertima za podatke
-   za državne službenike i aktiviste
-   za novinare i istraživače
-   za političare i programere
-   za podatkovne štrebere i one koji nikada nisu čuli za API - Application Programming Interface

Većina trenutačno dostupnih informacija je usredotočena na podatke javnog sektora. Ipak, autor s vremenom i kako ono bude dopuštalo, namjerava proširiti ovo područje. Vaše sudjelovanje je dobrodošlo kako biste nam pomogli u toj nakani.

Ovaj priručnik je namijenjen onima koji su tek upoznati ili nikad nisu čuli za ovu temu. Ako se susretnete s izrazom ili terminologijom koja vam je nepoznata, pogledajte pojmovnik i FAQ (Frequently Asked Question, odnosno, Često Postavljana Pitanja) koji se nalaze na kraju ovog priručnika.

## Zasluge i autorska prava

### Autori

-   [Daniel Dietrich](http://ddie.me/)
-   [Jonathan Gray](http://jonathangray.org/)
-   [Tim McNamara](http://timmcnamara.co.nz)
-   [Antti Poikola](http://apoikola.wordpress.com/)
-   [Rufus Pollock](http://rufuspollock.org/)
-   [Julian Tait](http://www.littlestar.tv/)
-   [Ton Zijlstra](http://www.zylstra.org/)

### Korišteni izvori

-   Tehnički prijedlog kako je IATI proveden. "The IATI Technical Advisory Group led by Simon Parrish"
-   Otključavanje potencijala potpornih informacija *Rufus Pollock, Jonathan Gray, Simon Parrish, Jordan Hatcher*
-   Finski vodič autora *Antti Poikola*
-   Izvještaj s druge strane pristupa *Access Info and the Open Knowledge Foundation*

### Ostali izvori

-   W3C Publishing Government Data (2009) <http://www.w3.org/TR/gov-data/>