---
redirect_from: /hr/why-open-data/index.html
section: guide
lang: hr
title: Čemu služe otvoreni podaci?
---

Pojam otvorenih podataka, a posebice otvorenih državnih podataka, je ogroman resurs koji je još uglavnom netaknut. Mnoge osobe i organizacije prikupljaju širok spektar različitih podataka kako bi obavljali svoje zadatke. Vlada je posebice važna po tom pitanju zbog same količine i centraliziranosti podataka koje prikuplja, ali i zato što je po zakonu većina državnih podataka javna, a time i otvorena te dostupna ostalima na korištenje. Zašto je to bitno?

Mnogo je područja u kojima možemo očekivati da će otvoreni podaci biti od koristi, a postoje i primjeri gdje su već i korišteni. Također, koristi od otvorenih podataka imaju razne udruge i organizacije, uključujući i samu vladu. No, nemoguće je točno predvidjeti kolika će njihova vrijednost biti u budućnosti. Kod inovacija, poboljšanja često dolaze iz izvora za koje to ne očekujemo.

Već postoji velik broj područja gdje su otvoreni državni podaci korisni. Neka od tih područja uključuju:

-   Transparency and democratic control \* Participation \* Self-empowerment \* Improved or new private products and services \* Innovation \* Improved efficiency of government services \* Improved effectiveness of government services \* Impact measurement of policies \* Nova znanja iz zajedničkih podatkovnih izvora i uzoraka iz velikih masa podataka

Postoje primjeri za većinu ovih područja.

Kada govorimo o transparentnosti, projekti kao finsko 'porezno stablo' i britansko 'gdje ide moj novac' pokazuju kako vlada troši vaš porezni novac. Tako je primjerice Kanada korištenjem otvorenih podataka uštedjela 3.2 milijarde dolara na prijevarama vezanih uz porez na dobrotvorne transakcije. Također, razne internetske stranice poput Danske folketsting.dk prate aktivnosti parlamenta i procese donošenja zakona, tako da možete vidjeti što se konkretno događa i koji su članovi parlamenta uključeni u te aktivnosti.

Također, otvoreni državni podaci vam mogu koristiti za donošenje boljih odluka u osobnome životu ili vas potaknuti na veću angažiranost u društvu. Jedna Dankinja je osnovala findtoilet.dk, koji pokazuje sve Danske javne zahode kako bi ljudi s problemima s mjehurom, koje je i sama poznavala, sada mogli bezbrižno izaći vani. Nizozemski vervuilingsalarm.nl vas upozorava kada će kvaliteta zraka u vašoj okolici dosegnuti dopušteni prag. U New Yorku s lakoćom možete saznati kuda prošetati psa, kao i naći ostale ljude koji koriste iste parkove. Usluge poput 'mapumental' u Ujedinjenom Kraljevstvu i 'mapnificent' u Njemačkoj pomažu pronaći smještaj uzimajući u obzir vrijeme potrebno za doći na posao, cijenu kuća i koliko je uređeno samo područje. Sve su to primjeri otvorenih državnih podataka.

Otvoreni podaci i ekonomski imaju velik značaj. Nekolicina studija je procijenila vrijednost otvorenih podataka na nekoliko desetina miljardi eura godišnje, samo u Europskoj Uniji. Novi proizvodi i poduzeća ponovno koriste otvorene podatke. Danski husetsweb.dk pomaže pronaći rješenja kako poboljšati energetsku učinkovitost doma, uključujući izradu financijskog plana i traženje izvođača radova. Temelji se na upotrebi katastarskih informacija te informacija vezanih uz državne subvencije, kao i na lokalnog trgovačkog registra. Google Translate koristi ogromnu količinu EU dokumenata koji se pojavljuju u svim europskim jezicima kako bi poboljšao algoritme za prevođenje i time poboljšao kvalitetu usluge.

Otvoreni podaci su isto važni i za samu vladu. Oni mogu, primjerice, poboljšati njenu učinkovitost. Nizozemsko Ministarstvo obrazovanja je sve svoje podatke vezane uz obrazovanje objavilo na internetu za ponovnu upotrebu. Od tada je broj upita opao, smanjujući radno opterećenje i troškove, a državnim je službenicima sada jednostavnije odgovoriti na preostala pitanja jer je jasno gdje se nalaze potrebni podaci. Otvoreni podaci vlade čine i djelotvornijima što u konačnici također rezultira smanjenjem troškova. Nizozemski odjel za kulturnu baštinu redovito objavljuje svoje podatke u suradnji s amaterskim povijesnim društvima i udrugama kao što su Wikimedia Foundation kako bi svoje zadatke izvršavali što učinkovitije. Na kraju krajeva, osim što poboljšavaju kvalitetu svojih podataka, ovim putem se i smanjuju radne jedinice, odnosno odjeli.

I dok postoje nebrojeni primjeri u kojima otvoreni podaci stvaraju i društvenu i ekonomsku korist, ne možemo sa sigurnošću reći koje će to još nove primjene naći u budućnosti. Nove kombinacije podataka stvaraju nove uvide i znanja, koja mogu naći primjenu u svakojakim područjima. Tome smo svjedočili i u prošlosti kada je Dr. Snow otkrio vezu između konzumiranja zagađene vode i kolere u Londonu u 19. stoljeću, povezivanjem podataka koje se tiču smrti od kolere s lokacijama vodocrpilišta. To je dovelo do izgradnje londonske kanalizacije i uvelike poboljšalo zdravlje građana. Takva poboljšanja možemo očekivati opet kako budemo povezivali otvorene podatke iz raznih područja.

Ovaj netaknuti potencijal se može osloboditi ako se javni vladini podaci preformuliraju u otvorene podatke. Ovo će se dogoditi isključivo ako oni doista postanu dostupni svima bez ograničenja (legalnih, financijskih ili tehnoloških), te ako se budu mogli koristiti izvan domene svoje izvorne namjene od strane drugih. Svako ograničenje će ljudima braniti pristup ponovnom korištenju javnih podataka pa ako želimo u potpunosti iskoristiti ovaj potencijal, javni podaci moraju biti otvoreni.